..23¹-

Σάμιον καὶ Λάμισκον aut fortasse Μέλισσον καὶ Λάμισκον τοὺς
Σαμίους 1).

ltaque exscriptoribus illis commemoratis concludi posse
videtur Palaephati librum post quarti a. Chr. n. saeculi initium
ortum esse. Sed vel ex totius libelli natura et ingenio eum
multo posteriori aetati tribuendum esse apparet, id qnod exa·
minato Palaephati sermone magis etiam apparebit. Quod ad
examen priusquam transeam, de ratione, quam sequendam esse
censeo, pauca praemittenda sunt. Si quis Palaephati usum di-
cendi examinaturus et cum sermone aliorum scriptorum colla-
turus est, hoc maxime respicere debet, quod nos habemus opus-
culum non esse librum integrum, sed maioris operis fragmentum
excerptum. Itaque in singulorum verborum usu perscrutando
inprimis operam meam collocandam esse ratus sum, cumcontra
e syntaxi, quam dicunt, pauca ’ tantum argumenta sumpserim
neque ea certiora. Accedit nova difficultas in hoc libello trac·
tando, quod paucis sane locis codices ita inter se discrepant,
ut difficile sit dictu, quodnam verbum re vera aPalaephato ad·
hibitum esse videatur. Quae cum ita sint, dixerit fortasse quis-
piam omnino ex Palaephati sermone, quoniam ne singula
quidem verba satis constent, nihil concludi posse. Quae dubi-
tatio fore spero, ut redarguatur talium exemplorum numero,
ubi omnes maioris momenti codices ita consentiant, ut in in-
tegro quoque opere hoc ipsum, quod nunc legimus vocabulum
exstitisse necesse sit. Si triginta vel pluribus locis Palaephateis
legi verba, quae ante certam aetatem apud graecos scriptores
non reperiuntur, demonstraverimus vix quisquam poterit negare
Palaephati libellum ante illud, tempus scriptum esse non posse.

Cum statim haud paucis ex verbis formisque appareat
librum ante Alexandri Magni et Aristotelis aetatem ortum non
esse, ea tantum argumenta prolaturus sum ex quibus cogno·
scatur Palaephatum post Aristotelis tempora scripsisse. Quo

1) Ceterum hunc Palaephati locum, ad quem iam nubes coniectu·
rarum prolata est (cfr. Fischerum l. c.) sic conformandum esse puto:
ἐν ἀρχῇ λέγοντας· ἔστιν, ἃ ἐγένετο, καὶ νῦν καί {oron ita eim senten-
tiam, quam Phasianinus (Argentorat. 1517. fol. werse), Voss, Brunner
recte sine dubio desiderarunt, efficeremus nec tamen ,longius a codicum
scriptura recederemus. Itaque haec exsistit sententia: Laudo Melissum et
Lamiscum Samium, qui in principio (scil. libri alicuius) dicunt: quae
unquam facta sunt, nunc quoque fieri possunt et semper fieri poterunt.

 

