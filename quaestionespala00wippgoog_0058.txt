,47-

barie ad vitam hominibus dignam perductos esse. Hoc loco
interrumpit eius orationem alia comoediae persona hisce verbis:
καινὸς γάρ ἐστιν οὑτοσὶ ΠαλαίφατοςῙ).

Si igitur Palaephatus ille idem est ac libelli de Incredibi-
libus auctor, eum ante Athenionem vixisse colligendum est.
Quo vero tempore Athenio floruerit, accurate definire non pos·
sumus; hoc tantum pro certe affirmari potest eum ante Iubam
Mauretaniae regem velante Augusti aetatem vixisse2).

Iam inquirendum est, num revera ad libelli de incredibili-
bus auctorem Athenionis verba referenda sint, id quod iam Eu-
stathius opinatus est (ad Odyss. XIX. pg. 1859. 43 sqq. Πα·
λαιφάτον δέ μέμνηται καὶ Ἀθήναιος, ἔνθα μαγείρου σοφιζο-
μένου rol τὴν οἰκείαν τέχνην ἀποσεμνύνοντας ἔφη τὸ καινὸς
οὑτοσὶ Παλαίφατος κτλ.). Eadem est sententia Casauboni (ad
v. 27) et Kockii‚ qui FCG III. pg. 371 ad v. ⁴27 adnotat: Pa·
laephato coquum comparat, ut incredibilia narrantem et ad
priscorum hominum mores pertinentia. Quae Festa (pg. 32 sqq.)
ex Athenionis versu elicuisse sibi videtur, infra examinabo

Sed quamvis arrideat opinio verbis illis Palaephatum libri
de incredibilibus auctorem significari, tamen mea quidem sen·
tentia adeo non certa est, ut ne hoc-quidem loco argumento
uti possimus ad Palaephati aetatem definiendam. Nam praeter·
quam quod coqui narratio, qua priscorum hominum rudes mores
arte culinaria lenitos esse exponit, cum Palaephati libello, quo

poetarum et logographorum fabulationes ad veritatis speciem
reducere studet, vix quidquam similitudinis habet, omnino multo

1) Veterum editorum coniecturas ad hunc locum prolatas collegit
Cassubonus ad Athen. Meineke FCG IV. pg. 560 proposuit καινὸς πάρ-
εστιν, quarn coniecturam Kock FCG ΙΙΙ. pg. 371 secutus non est.

2) Quod Miiller FIIG III. pg. 482 sq. suspicatur Athenionem apud
ipsum Iubam degisse eundemque esse atque eum, cuius mentio tit apud
Athen. VIII. pg. 343 E, coniectura admodum dubia et incerta est, cum
nusquam hic Athenio, cuius discipulus Leonteus Argivus poeta tragicus
tuit, comicus fuisse dicatur (cfr. Schweighaeus. adn. adh. l. Tom. IV.
pg. 561). Praeterea, ut Festa quoque (pg.31. adn. 3) observavit, Miilleri
sententia falsa est, cum non Athenio, sed Leonteus οἰκέτης γενόμενος
Ἰόβα dicatur.

Schweighaeuseri opinionem eandem eiusdem Athenionis Σαμόθρᾳκες
fabulam a schol. ad Apoll. Rhod.1.915 significari Meineke (FCG Ι.
489) refutavit.

 

