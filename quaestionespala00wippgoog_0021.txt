..10-

initium vixisse, quod antea certa eius mentio uon fieret. Sed
ut omittam alia eius argumenta, hoc mea quidem sententia pro
certo dici potest Thoonem progymnasmatum auctorem ante illud
tempus vixisse. Probi, qui dicitur, commentarium Vergilianum,
ubi (ad georg. 111. 113. pg. 60. Keil.) satis aperte Palaephati
nostri fabula laudatur, Eckstein nondum novisse videtur.

Quae cum ita sint, non nisi ex ipso libro auctoris aetatem
enucleari posse concedendum est. Ad certum finem non prius
pervenire poterimus, quam examinatis siugulis vocabulis locu·
tionibusque et collatis cum aliorum scriptorum sermone inquisi-
verimus, num forte apud Palaephatum vocabula reperiantur,
quae inde a certo demum tempore a scriptoribus Graecis usur-
pata sunt.

Caput 1.

· Libellum περὶ ἀπίστων inscriptum non genuIna forma ad
nos pervenisse nemo adhuc non concessisse videturrpraeter
Schefferum (ad Theon. l. l. cfr. Walzii edit). Qualis exstat
liber in editionibus e partibus admodum diversis compositus
est. Omnino eicienda esse capp. 47—51. vel inde apparet,
quod fabularum incredibilium interpretationes non continent,
sed simplices narrationes (διηγήματα), quae utrum verae sint
necne, non decernitur. Huc accedit, quod in paucis tanturn
codicibus leguntur. A corpusculo Palaephateo praeterea alienae
sunt fabulae 52. et 53, quas Tollius ex chronico paschali addi·
dit, et fabula quinta, quae in omnibus Palaephati codicibus
deest, a Palaephati more narrandi plane abhorret, a scholiasta
ad Iliad. XVIII. 486. Euphorioni tribuitur (ὴ ἱστορία παρὰ Εὐφω-
ρίιυνι), Quomodo in Palaephati corpusculum irrepserit nescio¹

Ne inscriptionem quidem libelli eandem omnes exhibent
codices. Nonnulli ipso titulo solidum atque integrum non esse
opusculum indicant: COc (ex amplioribus codd. sec. Westerm.)
habent: ἐκ τῶν τοῦ παλαιφάτου περὶ τῶν ἱστοριῶν; cod. Marc.
Vener. 509 ἐκτῶν παλαιφάτου περὶ ἱστοριῶν ἀρχαίων (brevioris
classis sec. Festam pg. ll adn. 3), VJ et Aldina παλαιφάτου

περὶ ἀπίστων ἱστοριῶν, R παλ. περὶ τῶν ἀπίστων ἱστοριῶν;
DM. codd. praebent παλ. περὶ ἀπίστων, quam unice veram esse
inscriptionem primus intellexit Fischer (pg. 3. edit. VI), nam

 

