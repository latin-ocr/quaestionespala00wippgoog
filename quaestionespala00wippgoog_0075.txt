..54-

sub Palaephati Parii nomine afferuntur ἀπίστων βιβλία ε’, quos
libros ab aliis Atheniensi tribui legimus (vetustissimo illi poetae,
ut Fabricius iam intellexit, nam alter Palaephatus Atheniensis
nonfuit). Idem opus etiam grammatico Aegyptio tribuebatur,
cuius sub nomine Suidas *affert μυθικῶν βιβλίον α’, λύσεις τῶν
μυθικῶς εἰρημένων (cfr. pg. 11.).

Eandem sortem alteri operi obvenisse inde cognosci po·
test, quod sub Palaephati Aegyptii nomine Τρωικά allata repe·
¹ rimus, quo loco additur opus illud ab aliis Atheniensi, ab aliis
Pario tribui. Hoc igitur dicendum esse videtur: Sub Palae· ¹
phati alicuius nomine circumferebatur opus de incredibilibus
inscriptum et Troica, sed ex diversis Palaephatis notis cuinam
revera tribuenda essent opera cum non constaret, omnibus
deinceps Palaephatis excepto eo, quem fabularum Romanen-
sium scriptorem esse constabat, utrumque opus tribuebatur.

Qua cum librorum Palaephateorum sorte conferri potest
fortuna, quam περιήγησις οἰκουμένης sub Dionysii alicuius no·
mine circumlata habuit. Cuius operis verus auctor cum notus
non esset, apud Suidam περιήγησις οἰκουμένης ex duodecim
Dionysiis nominatis et Dionysio Corinthio et Milesio et Rhodio
vel Samio tribuebatur.

Quodsi quaerimus, quisnam re vera libelli de incredibilibus
inscripti auctor fuisse videatur, de Aegyptio grammatico
solo cogitare possumus. Nam Atheniensis ille neque potest
esse auctor, neque is, qui librum conscripsit, se illum esse simu·
lare voluit, cum alios posteriorum temporum viros nominet,
quorum auctoritatem sese secutum esse dicit. De Pario cogi·
tare ideo non possumus quod quarto a. Chr. saeculo ineunte
vixisse traditur, cum opusculum περὶ ἀπίστων ante secundum
a. Chr. saeculum scriptum esse non posse e verborum usu et
dicendi genere concludendum sit. Si grammaticus ille Aegyp-
tius cuius aetatem Suidas non indicavit, operis Palaephatei,
cuius adhuc fragmentum servatur, auctorest, aetatem eius accu-
ratius sic definire possumus, ut dicamus eum neque multo ante
Polybii aetatem neque post Flaviorum imperatorum tempora

. floruisse. Certe autem Palaephatum Aegyptium libelli illius

auctorem esse alio qnoque argumento confirmare posse mihi
videor.

Inter grammatici huius opera reperimus ὑποθέσεις εἰς

ἰιυνίδην, unde apparet Palaephatum Aegyptium operam suam

 

